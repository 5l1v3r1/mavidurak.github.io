---
layout: post
title:  "Mavidurak-IO First Commit!"
date:   2014-08-12 13:09:27
categories: mavidurak
summary: Test
---

Merhabalar,

Oldukça heyecanlıyız. Ops! Kim olduğumuzu söylemeyi unuttum. Biz kim miyiz? Geçici ya da sürekli olarak Sakarya‘da yaşayan, Sakarya Üniversitesi‘nde okuyan bilişim teknolojileri meraklılarıyız. Sabah geç kalmamızın sebebi, bir önceki gece yazdığımız kodlar olan geliştiricileriz. Sadece yazılım da değil, bilgisayarların ve akıllı cihazların girdiği her yere el atmak isteyen, yerine duramayan ve çok konuşan geveze insanlarız.

Oldukça heyecanlıyız çünkü; bir araya gelerek bildiklerimizi hem kendimizle hem de bize katılmak isteyen herkesle paylaşmak istiyoruz. Dünyanın çok hızlı ilerlediğini biliyoruz. Okunacak, öğrenilecek ve yapılacak çok şey var. Gelişim yolunda Son Samuray değil, 300 Spartalı olmak istiyoruz. Bu nedenle Mavidurak-IO‘yu kurmak üzereyiz. Fakat bir kaç nerd‘e daha(200 küsür kadar) ihtiyaç var.

Haydi! Sen de aramıza katıl. Bu oluşuma destek ver ve fikirlerimize fikir kat.

Yapılacak çok iş var.