---
layout: post
title:  "Mavidurak-IO'da Neler Oluyor?"
date:   2014-11-03 13:00
categories: mavidurakio
keywords: mavidurakio sakarya üniversitesi etkinlik programlama yazılım
author: ozziest
---

Merhabalar,

Mavidurak-IO olarak dönem başından bu yana 2 farklı atölye (workshop) gerçekleştirdik. Bunlardan bir tanesi **"Versiyon Kontrol Sistemi ve Git**, diğeri de **"Nesne Yönelimli Programlama"** atölyesiydi. Biz de kendi aramızda bu etkinliklerin verimini ve yapmak istediklerimizi ne kadar karşıladığını tartışarak bir öz değerlendirme gerçekleştirdik. 

[Mavidurak-IO Deklerasyonu](http://mavidurak.github.io/mavidurak/2014/08/19/mavidurak-io-deklerasyonu.html)'nda yapmak istediklerimizi tanımlamıştık. Bu ilkelere ve yaptığımız atölyelere baktığımızda, henüz tam olarak istediğimiz seviyede olamadığımızı gördük. Bunun bir çok farklı nedeni bulunmakla beraber meseleyi genel olarak ele aldığımızda; öğrendiklerimizin uygulanamaması temel sorun olarak önümüzde durmaktadır. Her ne kadar atölye tarzı etkinliklerle katılımcıları uygulamaya teşvik etsek de, öğrenilenler gerçek bir proje üzerinde uygulanmadan somut çıktılar elde etmemiz mümkün olmamaktadır. 

Biz de bu nedenle Mavidurak-IO olarak etkinlik konseptimizde köklü bir değişikliğe gitme kararı aldık ve standart atölye formatından uzaklaşmak istedik. Bundan sonraki etkinliğimizde gerçek ama sade bir proje üzerinde katılımcılarımızla birlikte çalışacağız. Oluşturacağımız minik ekiplerle birlikte (back-end, front-end vb.) projeyi en başından itibaren ele alarak, web üzerinden yayınlanmasına kadar olan süreci adım adım işleyeceğiz. Katılımcılarımızın temel programlama bilgilerine  ve yazılımcı iştahına sahip olmaları bizim beklentilerimizi oluşturmaktadır. Gerçekleştireceğimiz bu **Canlı Atölye** ile katılımcılarımız tüm süreci görebilme ve kod yazarak katkıda bulunabilme imkanına dahip olacaklardır. 

Nasıl bir proje üzerinde çalışacağımız, takımlar, takımlarda kimlerin yer alacağını vb. detayları önümüzdeki günlerde detaylı olarak sizlerle paylaşacağız. 

Lütfen takipte kalın ve her türlü görüşünüzü bizimle paylaşın.












